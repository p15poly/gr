## Σύντομη βιογραφία του Myron Krueger

Ο Myron Krueger (γεννημένος το 1942 στο Gary, Indiana) είναι ένας Αμερικανός “καλλιτέχνης υπολογιστών” που ανέπτυξε από νεαρή ηλικία διαδραστικά έργα. Θεωρείται επίσης ως ένας από τους πρώτους ερευνητές στον χώρο της εικονικής πραγματικότητας(VR) και της επαυξημένης πραγματικότητας(AR). Η διερεύνηση των αλληλεπιδράσεων μεταξύ ανθρώπων και ηλεκτρονικών υπολογιστών ήταν κάτι που τράβηξε το ενδιαφέρον του Krueger από την πρώτη στιγμή.

Παράλληλα με την απόκτηση του Ph.D. του στην Πληροφορική στο Πανεπιστήμιο του Wisconsin-Madison, ο Krueger κατάφερε και εργάστηκε πάνω σε πολλά project. Το 1969 συνεργάστηκε με τον Dan Sandin, τον Jerry Erdman και τον Richard Venezky και ανέπτυξε ένα ελεγχόμενο από τον υπολογιστή περιβάλλον, το οποίο ονομάστηκε "glowflow". Στη συνέχεια ανέπτυξε και άλλα τέτοια έργα όπως το Metaplay,και το "Psychic space".

Από το 1974 έως το 1978 ο Μ. Krueger διεξήγαγε έρευνες  στον τομέα των γραφικών των υπολογιστών στο Κέντρο Επιστημών και Τεχνολογίας Διαστήματος του Πανεπιστημίου του Wisconsin-Madison με αντάλλαγμα τη στήριξη του έργου "Videoplace" (1975). Χρησιμοποίησε αργότερα το υλικό από το Videoplace για ένα άλλο project, το Small Planet. Το 1978, έγινε μέλος της σχολής υπολογιστών στο Πανεπιστήμιο του Connecticut, όπου είχε τη δυνατότητα να διδάξει μαθήματα σε hardware, software, γραφικά υπολογιστών και τεχνητή νοημοσύνη.

Το 1977, ο Myron Krueger έγραψε το εξής κομμάτι  αναφερόμενος στο μέλλον των σχέσεων ανθρώπου και ηλεκτρονικού υπολογιστή,  "man-machine interaction is usually limited to a seated man poking at a machine with his fingers...I was dissatisfied with such a restricted dialogue and embarked on research exploring more interesting ways for men and machines to relate". Ο Krueger κατάφερε να επιτύχει και να δημιουργήσει πολλά αξιόλογα πράγματα στον τομέα της διάδρασης τα οποία εξελίχθηκαν και σταδιακά τον οδήγησαν στο πιο διάσημο έργο του, "Videoplace".
